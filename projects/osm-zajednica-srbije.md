
[Geomob Podcast - 57. Jez Nicholson: OSMUK](https://thegeomob.com/podcast/episode-57)  

## Предлог поруке добродошлице која би се слала новим маперима са територије Србије.  

```
Добро дошли!

Приметили смо да си активан мапер на ОСМ платформи и мислимо да долазиш са територије Републике Србије.

Идеја иза ове поруке је да ти помогне да се лакше снађеш, боље  искористиш и допринесеш ОСМ мапи. Поруку ти је послао један од чланова ОСМ заједнице у Србији у оквиру пројекта [Порука добродошлице]().  

ОСМ заједница није регистрована као Local Chapter при OSM Foundation али је активна и труди се да допринесе квалитету података у ОСМ мапи.  

[Форум](https://forum.openstreetmap.org/viewforum.php?id=62) је одлично место за праћење активности и размену идеја. Када се региструјеш можеш пратити или цео форум или тему која те интересује.

За мање формалне дискусије можеш користити Telegram групу корисника из Србије "osm_sr".  

Поред форума и Telegram групе постоји и [званична мејлинг листa](https://lists.openstreetmap.org/listinfo/talk-rs), архиву дискусија могуће је прегледати [овде](https://lists.openstreetmap.org/pipermail/talk-rs/).  

Информације о томе како нешто мапирати можеш наћи на [Wiki](https://wiki.openstreetmap.org/wiki/Main_Page). Постоји и [део Wiki на српском језику](https://wiki.openstreetmap.org/wiki/WikiProject_Serbia) који је фокусиран на мапирање територије Републике Србије и специфичности везаних за њу. Сваку од Wiki страна можеш пратити додавањем на watchlist и тако бити обавештен када се страница измени.  

Кратак преглед стандарда за мапирање најбитнијих објеката можеш видети [овде](https://wiki.openstreetmap.org/wiki/Serbia/Mapping_Serbia).  

Више о пријектима у којима учествује ОСМ заједница у Србији можеш видети [овде](https://wiki.openstreetmap.org/wiki/Serbia/Projekti). Уколико ти се неки пројекат учини занимљивим или имаш неку сугестију слободно нас контактирај.  

Уколико се не слажеш са начином на који је нешто мапирано најбоље је да за почетак контактираш мапера који је направио измену и продискутујеш са њим шта је најбоље решење. На тај начин ћеш и побољшати мапу а и потенцијално помоћи неком да не прави исту грешку, [пример дискусије](https://www.openstreetmap.org/changeset/90174646). Наравно, ОСМ заједница је ту да ти помогне уколико је потребно.  

Одлична идеја је да групишеш измене у што мањи регион, тако да су измене лакше за разумевање. Такође много помаже, уколико у коментару приликом снимања измена опишеш и зашто си нешто изменио и које изворе си користио.  

Срећно мапирање!
```
