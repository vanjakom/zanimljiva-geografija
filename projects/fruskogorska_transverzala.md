*Фрушкогорска трансверзала*

20220423 Етапа девета, Манастир Петковица - Манастир Шишатовац - Мотел Фрушка Гора. Парикрали се испред манастира Петковица, распаковали bromptona и кренули. Након дуже времена прва контролна тачка, прва и у 2022. години. Манастир Шишатовац, био је затворен у тренутку наше посете а доста незаинтересован монах нам је рекао да нема печат. Даље смо наставили бетонским путем кроз винограде и викенд насење до Лежимира па даље магистралним путем до скретања за мотел. Мотел је свеже ограђен и не може му се прићи. Сликали се испред ограде.  

20220416 Етапа осма, раскрсница пут Лежимир - Свилош и Партизански пут до Рохаљ база. Око шест километара. Вукли bromptona са нама. У првом делу стаза је лагана, при крају је проходност мања, што због не коришћења што због крчења шуме. Маркација постоји у оба смера. Није било контролих тачака на етапи.  

20220326 Етапа седма, наставак у новој години. Нови концепт, одаберемо етапу, спакујемо Bromptona, кпешачимо од старта до краја етапе, вратим се Bromptonom по ауто. Не носимо ранац, торба са храном, водом, потрепштинама стоји на бициклу. Кренули од Јабуке, пешачили до извора Свети Ђорђе. Дан сунчан, не превише топао, не превише хладан. Наишли на пар маркација Е7. Око Поповог чота је стаза доста зарасла а радови на „одржавању” парка су доста изменили терен.

20211003 Тренутна рута трансверзале у OSM је мапирана према [10].  

20210508 Етапа шеста, помоћ пријатеља. План Партизански пут у близини Исиног чота [1] - Бранковац [2] - Змајевац [3] - Манастир Раваница [4] - Партизански пут - Планинарски дом Војводина [5]. Планирано 20 км, Гармин угашен на 21.4 км. План да одемо рано, оставимо ауто на Црвеном чоту [6] пешачимо, родитељи нас сачекају код Планинарског дома Војводина другим аутом и врате до нашег аута, тако и било. Иако је скоро средина маја дан је био сунчан а прохладан, дан раније је падала киша ал се испоставило да су услови феноменални. Лагано кроз шуму до Бранковца, хотел је затворен, делује да има има домара. Прошетали се даље до излетишта Бранковац, спуст до Змајевца где смо добили печат у ресторану. Вратили се назад до одморишта, направили паузу за слани предах и кренули у спуст према Врдничкој кули [6], кула је постала туристичка деситнација и цео потез је лепо уређен. Од новог хотела на Врднику па све до изласка из Врдника смо се кретали асфалтним путевима. Обишли манастир Раваницу, печат је затурен током припрема за реновирање манастира који је оштеђен за време НАТО агресије. На пијаци, ми мислимо да је, смо наишли на Е7 маркације, три али вредне. Кренули смо у успон према Партизанском путу макадамом поред гробља. Код Пензионерског извора наилазимо на стазу Рубенов круг, прати нас све до Иришког венаца. Лепа тура. После смо се провозали до Летенке у покушају да добијемо печат за КТ Јабука али безуспешно.  

[1] https://www.openstreetmap.org/node/6683727734  
[2] https://www.openstreetmap.org/node/6680929685  
[3] https://www.openstreetmap.org/way/642768685  
[4] https://www.openstreetmap.org/way/288398824  
[5] https://www.openstreetmap.org/way/641859159  
[6] https://www.openstreetmap.org/way/643233179  

[wikiloc](https://www.wikiloc.com/hiking-trails/frushkogorska-transverzala-etapa-6-72576632)  

20210504 Етапа пета. Ново Хопово [1] - Старо Хопово [2] - Партизански пут [3] - Иришки венац [4] - Планинарски дом Војводина [5] - Ново Хопово. Скоро па 11 километара. Кренули око 8, стигли у Београд око 15. Стаза већим делом иде кроз шуму. Данашња етапа се поклапа са браон стазом и Буковачким маратоном. Ознаке за Е7 нашли испред манастира Ново Хопово и на стази која води од Старог Хопова према Партизанском путу. На везном путу наишли на плаву и почетак зелене стазе која је обновњена. Већим делом стазе су нас пратиле и маркације „Манастирске стазе”. Од животиња само гуштери. Оброк штрудла са орасима, и кафа. Два од три печата. Печати за Старо и Ново Хопово се налазе у Новом Хопову. Печат за Ирички венац би требало да се налази у планинарском дому Војводина који је на путу да дели судбину са хотелом Венац [6] у коме се печат претходно налазио. У близини Старог Хопова се налази занимљива пећина Бели Коп [7].

[1] https://www.openstreetmap.org/way/288398825  
[2] https://www.openstreetmap.org/way/227985207  
[3] https://www.openstreetmap.org/relation/12668272  
[4] https://www.openstreetmap.org/node/59730836  
[5] https://www.openstreetmap.org/way/641859159  
[6] https://www.openstreetmap.org/way/641859163  
[7] https://www.openstreetmap.org/node/3414510775  

[wikiloc](https://www.wikiloc.com/hiking-trails/frushkogorska-transverzala-etapa-5-72216246)  

20210430 Етапа четврта. Крушедол - Велика Ремета - Дашчара - Крушедол. 10 км. Велики петак, пробудили се рано, кренули са планом да се вратимо до 14:00. Паркирали испред манастира, покушали да добијемо печат али без успеха, продавница још није била отворена. Кренули шумским путем поред војске, преко пута паркинга. Преко викенд насеља, воћњака и шумских путева стигли до Велике Ремете. Добили печат и купили мед. Поседели мало у дворишту, појели сендвич са „туњевином” и кренули назад. Наишли на доста ознака плаво - беле стазе. Пут назад преко Дашчаре, дошли до раскрснице на којој смо претходно отишли десно, сада смо ишли лево. Лаган повратак до Манастира Крушедол, преко њива и воћњака. Прошли поред ресторана и спустили се до паркинга. Покушали да добијемо печат још једном, успели продавница је била отворена.  

[wikiloc](https://www.wikiloc.com/hiking-trails/frushkogorska-transverzala-etapa-4-71834497)  

20210424 Етапа трећа. Планирано 18 км са могућношћу проширења за још 8 км. Гармин стао на 27.3 км. Рута Стара Бингула - Ђипша - Јанков до - Мандалина ћуприја - шикара - Рохаљ базе - Света Петка - Кувеждин. Паркирали се на стази трансверзале пре Старе Бингуле, на асфалтном путу који води за Рохаљ базе. Кренули у обрнутом смеру трансверзале што би било проблематично да нисмо имали трек, већина маркација је у смеру трансверзале. Лагана шетња шумским путевима преко шуме и ливада до Старе Бингуле. Због зарасле стазе на једном месту нисмо пратили трек. Даље лаган, дуг и осунчан успон па спуст пољопривредним путевима до Манастира Ђипша. Нисмо имали среће, у Манастиру је била гозба у току а монах са не пуно разумевања нам је рекао да нема печате. Настављамо даље пут севера кроз шуму. Срећемо другаре планинаре са којима причамо о трансверзали и добијамо информације о томе што нас чека. Шикара, последица неге о НП Фрушка гора, пробили смо се. Кроз шуму лаганим успоном долазимо до Рохаљ база. Стаза је на неком местима кренула да зараста. Одлучујемо да проширимо етапу. Идемо до Манастира Света Петка. Лаган спуст, обилазимо ограђени приватни посед. Стаза кроз шуму, хвата је зуб времена. Узимамо печат, настављамо поред лепог манастирског језера богатог рибом ободима њива до Дивоша. Пратећи маркације на терену скраћујемо руту за пар стотина метара. Настављамо кроз село до Манастира Кувеждин. Служба је у току а монах кога смо затекли ван цркве није знао где је печат. Настављамо кроз порту манастира преко њива до аута. Успели, нови рекорд.  

[wikiloc](https://www.wikiloc.com/hiking-trails/frushkogorska-transverzala-etapa-3-71425481)  

20210410 Етапа друга. План Јазак - Исин чот - Црвени чот - Јабука - Бешеновачки Прњавор - Мала Ремета - Јазак. 24 км планирано, испало 26 км. Паркирали се испред поште у Јазаку. Лагана шетња кроз село до манастира Јазак. Обишли манастир и узели печат, јако пријатно искуство. Вратили се мало и између воћњака и куће кренули у брдо. Већ на одвајању испред манастира нашли Е7 маркације које смо пратили до изласка из шуме и спајања са путем из Јазака. Е7 вероватно наставља за Врдник. Започели успон према Исином чоту. На потезу Пасијаница наишли на нови макадамски пут, намена непозната. Одвојили се за Исин чот. Прва пауза и ручак Исин чот. Након преласка Партизанског пута одвојили смо се од трасе трансверзале и наставили пут Црвеног чота. Пре Павласовог чота се враћамо на трасу трансверзале. Друга пауза Павласов чот. Настављамо до Црвеног чота, сликање и повратак на раскрсницу. Пре раскрснице трансверзала се одваја на лево у правцу Орловац. Настављамо Партизанским путем у правцу Јабуке. Код Јабуке се враћамо на трансверзалу. И Е7 је ту, пратимо га све до Бешеновачког Прњавора. У манастиру правимо паузу, од игумана узимамо печат. Некултурно одбијамо окрепљење и настављамо даље. У порти манастира се налази и запис, липа. Нисмо сазнали више о њему. Испред месне заједнице правимо паузу. Убрзо силазимо са асфалта и преко пољане излазимо на земљани пут. После Росова силазимо са пута и започињемо успон ка Пинкијевом гробу. Стаза је предивна, блага, кроз шуму. После Пинкијевог гроба следимо упутства из [4]. У једном делу, после Широке ледине стаза је мало зарасла. Укључујемо се на асфалтни пут пре манастира Мала Ремета. Од љубазних калуђерица добијамо печат и настављамо дање према Јазаку. Издржали смо, 26 км, 5 контролих тачака, 3 печата, део Е7.  

20210327 Започели обилазак. План Стражилово - Дом - Масна ћупа - Астал - ТВ торањ - Манастир Гргетег - Дашчара - Стражилово, око 20 км. Ако остане времена аутом до Крушедола и онда Манастир Крушедол - Манастир Велика Ремета - Дашчара - Манастир Крушедол, око 8км. Пре одласка проучили литературу [1], [5], [2] и [8]. Кренули рано из Београда, у Стражилову били око 8. Кренули пут дома, одлучили се да пратимо предложени трек који је објавио Синиша Петров као део извештаја ПСВ [3]. Већ на старту смо наишли на Е7 маркације ипсред Бранковог чардака, које су нас пратиле до дома. У дому смо добили печат од КТ1 и КТ32. У дому смо купили феноменалну књигу и мапу [6], [7]. Наставили пут Астала, на крају равног дела пута, на скретању за Масну ћупу последња Е7 маркација. Део трасе код Астала је мало збуњујућ, постоји доста маркација и треба обратити пажњу. Одвојили се од трансверзале и кренули пут ТБ торња. Направили паузу код ТВ торња, печат не постоји тако да смо се сликали, буквално. Кренули у спуст до Гргетега. У манастиру су нам рекли да је печат затурен и врло љубазно нам понудили њихов печат што смо прихватили. Поред улазне капије у манастир, са леве стране код геолошког локалитета наишли на једну маркацију Е7, нисмо успели да нађемо следећу, наставили даље трансверзалом до Дашчаре па после према Партизанском путу. На пола пута наишли на Е7 маркације, пратили их до Партизанског пута, на самом укључењу на Партизански пут, маркације Е7 иду оштро лево преко банкине, настављамо трансверзалом. На потезу Хајдучког извора поново налазимо Е7 маркације које нас прате све до Стражилова. Првих 20 так километара трансверзале и четири контролне тачке иза нас.  

Комисија за планинарске путеве при ПСВ је сачинила извештај о стању трансверзале 2020. године [3]. 
Извештај у целости могуће је прегледати у PDF формату [4].  

Локације печата према нама:  
КТ-1 Стражилово - у дому  
KT-2
KT-3
KT-4
KT-5
KT-6
КТ-7 Црвени чот - непозната  
KT-8
KT-9
KT-10
KT-11
KT-12 Рохаљ базе - требало би да је у Манастиру Ђипша, нестао  
КТ-13 Манастир Ђипша - нестао  
КТ-14 Манастир Кувеждин - у тренутку наше посете била служба, непозната  
КТ-15 Манастир Света Петка - у манастирској продавници  
KT-16 Манастир Шишатовац - нестао  
KT-17 Мотел Фрушка Гора - мотел није у функцији, печат нестао  
КТ-18 Јабука - требало би да је у школи на Летенци, домар није знао ништа о печату  
КТ-19 Манастир Бешеново - у манастиру  
КТ-20 Манастир Мала Ремета - у манастирској продавници  
КТ-21 Манастир Јазак - у манастирској продавници  
KT-22 Бранковац - требало би да је у хотелу Бранковац који је затворен  
KT-23 Планинарски дом на Змајевцу - печат се налази у ресторану  
KT-24 Манастир Раваница - затурен, требало би да је у манастиру  
KT-25 Иришки венац - требало би да је у планинарском дому Војводина који је затворен  
KT-26 Манастир Ново Хопово - у манастирској продавници у оковиру цркве  
KT-27 Манастир Старо Хопово - у манастиру Ново Хопово  
КТ-28 ТВ торањ - непозната  
КТ-29 Манастир Гргетег - затурен, добили печат манастира  
КТ-30 Манастир Крушедол - у манастирској продавници  
КТ-31 Манастир Велика Ремета - у манастирској продавници  
КТ-32 Бранков гроб - у дому Стражилово  

[1] Планинарске трансверзале у Србији, Борисав Челиковић, 27  
[2] Приче са планине, Фрушкогорском трансверзалом, Мирко Кујунџић, 19  
[3] https://psdpostar.org.rs/fruskogorska-trasverzala-2020/  
[4] https://psdpostar.org.rs/wp/wp-content/uploads/2020/12/FG-Transverzala-Stanje-2020.pdf  
[5] Фрушкој гори са љубављу, Александар Дамјановић, 189  
[6] Упознајте свету Фрушку гору пешице, Боривоје Вељковић  
[7] Упознајте свету Фрушку гору пешице - карта, Синиша Петров  
[8] Сајт Планинарског савеза Војводине, http://planinari.org.rs/transverzale/fruskogorska.html  
[9] ОСМ релација за Фрушкогорску трансверзалу, [osm:r:11510161] https://www.openstreetmap.org/relation/11510161  
[10] https://www.perpetuummobile.blog/2020/08/fruskogorska-transverzala-2020.html  
